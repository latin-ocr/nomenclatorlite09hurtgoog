VIII

Sequemur ordinem chronologicum supremo vitae anno determinatum.
Illos, quorum mortis annus vel incertus est vel nobis incognitus, asterisco
indicabimus et anno assignabimus, quo adhuc vixerint. Distribuemus theologos
secundum nationes varias in classes pro seculorum lapsu. Initio quidem in
orientales et occidentales. Vigente enim imperio romano vel illius umbra variae
nationes ·non adeo inter se erant discretae. A seculo XII illos quatuor di·
stinctis exhibebimus columnis; demum a sec. XVI. nationes distinguemus
septem, scil. germanos, polonos, anglos, belgas, gallos, italos,
hispano s, sub quibus affines complectemur etiam gentes. Ratione habita
disciplinarum primo quidem quadruplicem dabimus elenchum: theo·
logorum scil. eorum, qui vel in theologia d o gmati ca usui magis esse possint
(quam postea in scholasticam et polemicam distinguemus seu cuiadde·
mus religionis christianae apologiam), vel qui de ss. literis meruerunt,
vel qui in argumentis versati sunt historicis (etiam in archaeologia, actis
Sanctorum, historia literaria, haereseologia etc.)‚ vel qui demum theologiam
excoluerunt practicam (sub qua complectimur jus canonicum, theologiam
moralem et pastoralem, liturgicam et mysticam seu asceticam etc.). Recentiori·
bus seculis adjecimus Patrologiam, disciplinam fere novellam. Singulis
dein tomis amplissimos subjiciemus indices, quibus lectorum commodo con-
sulere studebimus.

Non recensebimus opera omnia (nec eorundem editiones omnes) theolo-
gorum, quos enumerabimus, ne citra necessitatem librum nostrum oneremus
operum titulis; sed tantum insigniora, quae vel utilitate, vel eruditione, vel
singularitate vel fama aliquo modo excellunt. Addamus eruditorum de illis
censuras quotquot reperire potuimus, nonnunquam et nostram, ut quale sit
operis pretium, lector conjiciat. Qui vero omnium judicio inter suos eminent
aequaleS, ut theologi primi ordinis haud immerito dicantur, distincto charac-
tere notabuntur‚ et celeberrimi quidem typis nitidioribus, Qui vero minoris
sunt famae, minutioribus quoque typis designabimus. Quod si theologus non
in 'una tantum emicuerit disciplina, literis cursivis aliaque in columna
comparebit.

Aggressi equidem sumus, ausu forte temerariO, opus arduum, nomencla-
turam scil. exhibere theologorum catholicorum totius aerae christianae. Non
diffitemur laboris difficultatem, cui pro dignitate sustinendo virorum literatorum
opus esset societate, si conspectus scil. exspectetur exactus ad omnia recen-
tioris artis criticae postulata, universalis, completus, accuratus atque fidelia.
Cum vero ejusmodi hominum eruditorum conspiratio nusquam modo eompa-
reat neque facile exspectari possit, et cum vel tentamen hoc in argumento
utilitate non careat: specimen saltem ejusmodi conspectus pro viribus tenui-
bus colligere tentavimus initio sumpto a concilio tridentino ad nostra usque
tempora. Exciti inexspectato benevolorum lectorum favore, quo tria priora operis
exceperunt volumina, cogitavimus de continuando Nomenclatore methodo eadem

